event_title: Ludicamp 2025
event_description: Ritorna Ludicamp, sabato 10 e domenica 11 Maggio 2025 allo Smart Lab di Rovereto 
event_og: https://ludimus.it/static/img/events/2025-05-10-11_ludicamp.png

# Ludicamp

🤩 Siete pronti ad una nuova edizione di Ludicamp? Il 10 e 11 maggio saremo a **Smart Lab a Rovereto** con un programma ricco di attività!

![ludicamp 2025](https://ludimus.it/static/img/events/2025-05-10-11_ludicamp.png)

<!-- [Scarica QUI la mappa e il programma](https://ludimus.it/static/docs/ludicamp/2025-05-10-11/mappa-ludicamp-2025.jpg?q=0) -->

### Ludicamp a Smart Lab Rovereto 10 e 11 maggio 2025
📅 Sabato 10 e Domenica 11 Maggio 2024
🕰 sabato 10:00-22:00 e domenica 10:00-20:00
📍  [Centro Giovani Smart Lab - Rovereto](http://bit.ly/SmartLabMaps)

---

### COS'È LUDICAMP?
È un ritrovo ludico per gli appassionati di gioco da tavolo della durata di due giorni, è dedicato al gioco intelligente in ogni sua forma: potete trovare la classica ludoteca, escape room, tornei, ospiti e tanto altro!

---

### 🎲 CHE ATTIVITÀ CI SARANNO?

#### 🎲 GIOCHI DA TAVOLO:
📍 _Ludoteca - Teatro_
A Smart Lab ci sarà a disposizione tutta la collezione dell'Associazione, e non solo! Giochi di tutti i tipi, dai family ai german più cattivi, dai party game alle ultime novità: avrete solo l'imbarazzo della scelta. La Ludoteca sarà aperta tutto il giorno per entrambi i giorni, fino a sera e non richiede nessuna prenotazione. Semplicemente, fatevi avanti e giocate!

#### 🍳 STRACÒT
🚀 Anche quest'anno potrete sfidarvi nelle cucine di Stracòt: un must degli eventi Ludimus che appassiona grandi e piccoli!
🍳 Il minigioco a squadre, ispirato al videogioco Overcooked, vi catapulterà in una frenetica cucina dove il caos regna sovrano: ingredienti da tagliare, padelle che bruciano, piatti da lavare… e clienti affamati da servire in tempo!
🥘 Quest'anno, preparatevi a cucinare piatti tipici trentini! Riuscirete a mantenere la calma e a gestire il vostro ristorante nel bel mezzo del servizio più caotico di sempre?
🔥 Affilate i coltelli, accendete i fornelli e mettete alla prova il vostro spirito di squadra: il divertimento è assicurato!

#### 🔍 MEGAGIOCO INVESTIGATIVO
🎬 Missione: risolvere il caso.
Durante Ludicamp, potrete partecipare a un’esperienza unica: un megagioco investigativo ispirato alle indagini dell’FBI. Ogni squadra avrà un caso misterioso da risolvere, ma per farlo dovrà collaborare con le altre squadre.
Raccogliete indizi, scambiate informazioni con gli altri agenti e mettete insieme i pezzi del vostro caso.
🧠 Solo lavorando insieme riuscirete a scoprire la verità che si nasconde dietro al vostro caso.
Più casi da risolvere, più squadre a confronto, ma una sola rete investigativa che vi unisce.
🎯 Sarete in grado di risolvere il vostro caso e fare luce sulla verità?

⏳ Durata: 60-90 minuti
⏳ Posti limitati, fatevi sotto per entrare in gioco! 🔍
🎟️ [PRENOTAZIONE QUI](https://www.eventbrite.it/e/megagioco-investigativo-ludicamp-tickets-1325961770349?aff=oddtdtcreator)

#### 🐺 LUPUS IN FABULA
🏰 Immergerti in un'epica avventura di strategia e collaborazione dal vivo!
Farai parte del coraggioso team del villaggio, alla ricerca dei lupi di giorno e al riparo di notte, oppure abbraccerai il lato oscuro come membro del branco dei lupi, deciso a cacciare nell'ombra durante la notte e a celare la tua vera identità al sorgere del sole.

⏳ 1.30/2 h
🎲 Rivisitazione del gioco lupus in tabula, nuovi personaggi, nuove abilità, senza esclusioni.
🎟️ [PRENOTAZIONE QUI](https://www.eventbrite.it/e/lupus-in-fabula-ludicamp-tickets-1309746550189?aff=oddtdtcreator)

#### 🐗 GIOCHI A PRENOTAZIONE
🔥 Tornano i Cinghiali, i giochi più complessi di Ludimus!
Guida la tua casata di drow al dominio dell'Underdark in Tiranni dell'Underdark, costruisci lo zoo migliore in Ark Nova, conquista la Spagna in El Grande e sopravvivi in un'astronave infestata di alieni in Nemesis! 

🎲 Tiranni dell'Underdark, Ark Nova, Nemesis ed El Grande ti aspettano!

⏳ 3/4 h
🎟️ [PRENOTAZIONE QUI](https://www.eventbrite.it/e/biglietti-giochi-a-prenotazione-ludicamp-1326227103969?aff=oddtdtcreator)

#### 👽 XENOSCAPE - Sessioni GDR 18+
Entra nel mondo selvaggio e brutale del pianeta Materia, in cui la tua unica preoccupazione è sopravvivere.
Farai parte di un piccolo gruppo di esseri senzienti che cercheranno di andare d'accordo per trovare cibo, acqua ed esplorare il mondo attorno a sé.
Ma ricorda, non importa che tu sia un insetto antropomorfo, una pianta parlante o un robot di un'antica civiltà risvegliato dopo secoli, il tuo unico scopo di vita è di non morire e vedere una nuova alba.

Xenoscape è un gioco di ruolo edito da Tin Hat Games in cui risulta preponderante la gestione delle risorse e delle proprie abilità, nulla viene lasciato al caso e ogni errore può costare caro.

🔞Adatto a persone con età 18+
⏳ 1.00/1.30 h
🎲 Rivisitazione del gioco lupus in tabula, nuovi personaggi, nuove abilità, senza esclusioni.
🎟️ [PRENOTAZIONE QUI](https://www.eventbrite.it/e/xenoscape-sessioni-gdr-18-ludicamp-tickets-1333394391519)

#### 🏎️ TORNEO MARIO KART
Il torneo di Mario Kart più infuocato del Trentino Alto Adige fa tappa al Ludicamp!🏆 🎮

Sabato 10 maggio dalle 15.00 sarà con noi GameGroundBZ per tovare tra un gruppo di temerari piloti il vero campione della pista!

Cosa aspetti a iscriverti? 🤔
CI SONO SUCCOSI PREMI IN PALIO! 
🥇 Primo premio: una Nintendo Switch 2
🥈 Secondo: buono da 150€ per giochi e accessori
🥉 Terzo: set LEGO Super Mario Bros

🎟️ [ISCRIZIONI QUI](https://docs.google.com/forms/d/e/1FAIpQLSeZCLc408IB7RiUWPJytZzGhr9_WebbUE1lWocKHw77yV6TSw/viewform?usp=header)

#### 🎨 WILD THING STUDIO
🥳 Anche quest'anno torna il nostro fedelissimo ospite @wild_thing_studio! Il più grande canale dedicato a Blood Bowl in Italia!
🧌 Non sapete di cosa stiamo parlando? Blood Bowl è un gioco strategico di miniature che potremmo definire un incrocio tra una battaglia fantasy, gli scacchi e il football americano!
🎲 Per tutta la durata del Ludicamp, Wild Thing Studio porterà il suo Training Camp e in 10 minuti vi potrete immergere appieno in questo sport per vedere se fa per voi!
🎨 Ci sarà anche uno spazio dedicato interamente delle miniature per una visione completa di questo fantastico hobby!

#### 🎨 BIG STAIN GAMES
🎨 Lorenzo Macchione di [Big Stain Games](https://www.bigstaingames.com/) è la mente creativa dietro giochi originali e fuori dagli schemi, capaci di sorprendere e coinvolgere sin dalla prima partita. Lorenzo porta avanti il suo progetto BigStainGames con passione e indipendenza, curando ogni aspetto dei suoi giochi.
🎲 Al Ludicamp porterà Vihon: The Age of Domination, presentato per la prima volta al Play 2025, un card game story-driven in cui ogni personaggio dovrà sopravvivere in un mondo pericoloso e plasmare il proprio destino, illustrato da Gianmaria Orlandi.
🎤 Oltre a presentare il suo nuovo gioco, Lorenzo Macchione terrà un imperdibile talk sul game design. Che siate aspiranti designer o semplici appassionati, questo incontro vi offrirà spunti preziosi e ispirazione.​


#### 🤺 SCHERMA
⚔️Un grande classico di Ludicamp: la scherma storica con la Sala d'Arme Achille Marozzo!
Anche quest'anno sarà presente l Ludicamp la Sala d'Arme Achille Marozzo, un vero must dell'evento!
🗡Al loro stand informativo potrete assistere a dimostrazioni di scherma storica e provare in totale sicurezza questa affascinante disciplina. Un'opportunità imperdibile per immergersi nel combattimento d’altri tempi! 🛡✨

#### ⚙️ PLAYTESTING
Stai creando un gioco inedito e vorresti testarlo?
🎲 Al Ludicamp voremmo mettere a disposizione uno spazio dove poter far provare prototipi e raccogliere feedback dai giocatori.

[👉 Se sei interessato compila questo modulo👈](https://docs.google.com/forms/d/e/1FAIpQLScrcKJNfJB96KIpR960L6Ipr0KNH8QqqL5PsMiOsbspiuz4rg/viewform)

#### 🧠 QUIZ
Quanto ne sai di giochi da tavolo? Mettiti alla prova con il nostro quiz ludico e dimostra la tua conoscenza! Domande per tutti i livelli, colpi di scena e, ovviamente, fantastici premi in palio!


#### 🛍️ GADGET 
Porta a casa un pezzo di Ludicamp! Passa allo stand dedicato e scopri i gadget ufficiali di Ludimus: magliette, tazze e altri articoli perfetti per portare con te lo spirito di Ludimus!

#### ♻️ MERCATINO USATO & ASTA
Mercatino dell’usato e asta speciale! Hai giochi che non usi più e vuoi far spazio alle nuove uscite? Anche quest'anno puoi portarli al nostro mercatino, dove troveranno una nuova casa! Recati all’info point per scoprire tutti i dettagli. Inoltre, partecipa alla nostra asta speciale, dove alcuni titoli della collezione Ludimus saranno messi in vendita al miglior offerente! Un’occasione unica per arricchire la tua collezione con titoli imperdibili.


#### 👥 OSPITI

- [Associazione Culturale "L'Officina delle Nuvole"](https://officinadellenuvole.weebly.com/)
- [Big Stain Games](https://www.bigstaingames.com/)
- [Dudexpress](https://dudexpress.it/), un blog di recensioni di giochi da tavolo per tutti i gusti. Li potete leggere qui: [https://dudexpress.it/](https://dudexpress.it/)
- [Wild Thing Studio](https://linktr.ee/WildThingStudio)


---

### 📅 QUANDO

- sabato 10 maggio | ore 10:00 - 22.00
- domenica 11 maggio | ore 10:00 - 20.00

### 📌 Dove si svolgerà?
Saremo ospitati da [Centro Giovani Smart Lab - Rovereto](http://bit.ly/SmartLabMaps)

---

<!-- ### RINGRAZIAMENTI

Ringraziamo la [Banca per il Trentino Alto Adige](https://www.bancapts.it/), [Cromoprint](https://www.cromoprinttrento.com/) e soprattutto [Smart Lab](https://www.cooperativasmart.it/) che anche quest’anno ci ospita ❤️ -->
