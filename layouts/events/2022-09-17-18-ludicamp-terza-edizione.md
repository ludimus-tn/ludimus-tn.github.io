event_title: LUDICAMP - Terza Edizione
event_description: Ritorna LUDICAMP, dal 17 al 18/09 al Castello del Buonconsiglio 
event_og: https://ludimus.it/static/img/events/2022-09-17-18-ludicamp-terza-edizione.png

# LUDICAMP - Terza Edizione

### Ritorna LUDICAMP, questa volta al Castello del Buonconsiglio dal 17 al 18 Settembre 2022
📅 Sabato 17 e Domenica 18 Settembre 2022
🕰 dalle 10:00 in poi
📍 [Castello del Buonconsiglio](https://goo.gl/maps/WvE6B1QDJBub9gdaA)

---

Finalmente possiamo annunciarvi il ritorno di Ludicamp, questa volta della durata di ben 2 giorni, nella suggestiva location del Castello del Buonconsiglio e con un programma ancora più ricco di attività! 🎉

### COS'È LUDICAMP?
È il ritrovo ludico per gli appassionati del gioco da tavolo della durata di due giornate intere, dedicato al gioco intelligente in ogni sua forma: dalla classica ludoteca ai tornei, dalle Escape Room ai Giochi di Ruolo e con tante altre attività ludiche. 🎲✨


### 🎲 CHE ATTIVITÀ CI SARANNO?

#### 🎲 GIOCHI DA TAVOLO:
Al Castello del Buonconsiglio ci sarà a disposizione tutta la collezione dell'Associazione, e non solo! Giochi di tutti i tipi, dai family ai german più cattivi, dai party game alle ultime novità: avrete solo l'imbarazzo della scelta. La Luditeca sarà aperta tutto il giorno per entrambi i giorni, fino a sera e non richiede nessuna prenotazione. Semplicemente, fatevi avanti e giocate!

#### 🔓 ESCAPE ROOM:
Il pittore Marcello Fogolino sta partendo per un viaggio. Sembra però che qualcuno abbia scoperto che il pittore sia in realtà anche una spia al soldo della Repubblica di Venezia. Prima di partire però, Marcello ha confidato al fratello di aver nascosto i report incriminanti nelle cantine, così Matteo vi ha incaricati di recuperare le informazioni risolvendo gli enigmi che le proteggono, e fuggire dalla scena prima che arrivino le guardie a perquisire. Siete pronti?
🔜 Prenotazioni disponibili a breve.

#### 👩‍🍳🧑‍🍳 STRACÒT
Stracòt è un minigioco a squadre per quattro persone pensato apposta per il LUDICAMP e liberamente ispirato al videogioco culinario “Overcooked”.
Ma badate bene perché non sarà un gioco da tavolo! Sarete fisicamente catapultati in una frenetica cucina: tra ingredienti da tagliare, padelle che bruciano e piatti da lavare. Quanti clienti usciranno dal vostro ristorante soddisfatti?

#### 🏆 TORNEO DI CARCASSONNE 18/09
Anche quest'anno non potevano mancare dei tornei: in questa edizione vi proponiamo il torneo di un grande classico: Carcassonne! Questo torneo è valido per le classifiche dei nazionali italiani, organizzati da **BIG - Board Italian Gamers** e si svolgerà domenica 18/09. Le iscrizioni saranno possibili direttamente al Castello dalle 10:00 alle 11:00 del 18/09 e saranno richiesti _nome, cognome, email, data di nascita e numero di tessera Ludimus_ (se sprovvisti ci si potrà tesserare al momento). Per tutti i dettagli vi rimandiamo al regolamento  [LINK AL REGOLAMENTO](https://ludimus.it/static/docs/ludicamp/2022-09-17-18/Regolamento-Torneo-Carcassonne.pdf?q=0)

#### 👥 OSPITI
- ["The Dunwich Buyers Club"](https://dunwichbuyersclub.it/) "Signore e Signori, chiudete porte e finestre ed alzate il volume della vostra radio perché questo è un nuovo episodio del "The Dunwich Buyers Club" podcast di giochi e avventure, benvenuti!"
Se queste parole vi dicono qualcosa sappiate che troverete il DucaConte e Banda al Ludicamp nella giornata del 17,
se invece non sapete di cosa stiamo parlando potete recuperare la mancanza andando qui:
https://dunwichbuyersclub.it/  https://dunwichbuyersclub.it/
- [Dudexpress](https://dudexpress.it/), un blog di recensioni di giochi da tavolo per tutti i gusti. Li potete leggere qui: https://dudexpress.it/

🔜 Presto vi annunceremo altre attività delle giornata, ma preparatevi perché ci saranno cose da fare dalla mattina alle 10 fino a sera 😉

---

### 📅 QUANDO

- sabato 17 settembre | ore 09.00 - 18.00
- domenica 18 settembre | ore 09.00 - 18.00

### 📌 Dove si svolgerà?
Saremo ospitati dal [Castello del Buonconsiglio](https://goo.gl/maps/WvE6B1QDJBub9gdaA)

<!-- ### 🍔 Cosa si mangerà?
Non preoccupatevi perché abbiamo pensato anche al cibo 🔥

### 🛌 Ma se vengo da lontano dove posso dormire?
Se volete dormire vicino a dove si svolgerà l'evento, scriveteci perché possiamo fornirvi dei contatti 😊 -->

---

### ♥️ RINGRAZIAMENTI
L’appuntamento è realizzato in collaborazione con il Museo Castello del Buonconsiglio.
