event_title: Ludicamp 2024
event_description: Ritorna Ludicamp, sabato 04 e domenica 05 Maggio 2024 allo Smart Lab di Rovereto 
event_og: https://ludimus.it/static/img/events/2024-05-04-05_ludicamp.png

# Ludicamp

🤩 Siete pronti ad una nuova edizione di Ludicamp? Il 04 e 05 maggio saremo a **Smart Lab a Rovereto** con un programma ricco di attività!

![ludicamp 2024](https://ludimus.it/static/img/events/2024-05-04-05_ludicamp.png)

[Scarica QUI la mappa e il programma](https://ludimus.it/static/docs/ludicamp/2024-05-04-05/mappa-ludicamp-2024.jpg?q=0)

### Ludicamp a Smart Lab Rovereto 04 e 05 maggio 2024
📅 Sabato 04 e Domenica 05 Maggio 2024
🕰 sabato 10:00-22:00 e domenica 10:00-20:00
📍  [Centro Giovani Smart Lab - Rovereto](http://bit.ly/SmartLabMaps)

---

### COS'È LUDICAMP?
È un ritrovo ludico per gli appassionati di gioco da tavolo della durata di due giorni, è dedicato al gioco intelligente in ogni sua forma: potete trovare la classica ludoteca, escape room, tornei, ospiti e tanto altro!

---

### 🎲 CHE ATTIVITÀ CI SARANNO?

#### 🎲 GIOCHI DA TAVOLO:
📍 _Ludoteca - Teatro_
A Smart Lab ci sarà a disposizione tutta la collezione dell'Associazione, e non solo! Giochi di tutti i tipi, dai family ai german più cattivi, dai party game alle ultime novità: avrete solo l'imbarazzo della scelta. La Ludoteca sarà aperta tutto il giorno per entrambi i giorni, fino a sera e non richiede nessuna prenotazione. Semplicemente, fatevi avanti e giocate!

#### 🔓 ESCAPE ROOM
📍 _Ritrovo all'InfoPoint ed escape room nelle sale al piano inferiore_
🚀 DEFCON 2
7 maggio 1983, Cheyenne Mountain Complex, quartier generale NORAD, USA
Alle 4:32 del mattino il computer centrale ha attivato la sequenza di lancio dei missili balistici a testata nucleare della base stessa e di altri cinque silos. Se la procedura non verrà fermata in tempo si può star certi che il nemico rileverà il lancio e avvierà la ritorsione, scatenando una guerra nucleare totale e l'annichilimento dell'umanità.
L'alto comando ha dunque convocato con la massima urgenza una squadra di tecnici, militari ed esperti incaricata di intervenire nella sala di controllo per capire cos'è successo e fermare il lancio: voi.
⏳ Il tempo scorre, riuscirete a salvare il mondo?

🎲 Per partecipare occorre iscriversi tramite Eventbrite! Vi sarà richiesto direttamente in loco un contributo minimo, che varia a seconda del numero di partecipanti, leggete bene tutte le info che trovate in descrizione su Eventbrite!

🚴‍♀️ Affrettatevi i posti sono limitati! **(SOLD OUT)**

[👉PRENOTAZIONI QUI👈](https://www.eventbrite.it/e/biglietti-escape-room-ludicamp-quinta-edizione-890940696607)

#### 🌲 ESCAPE FOREST
📍 _Parco_

**Domenica 5 maggio** potrete provare l'Escape Forest organizzata dagli ospiti dell'[Associazione Culturale "L'Officina delle Nuvole"](https://officinadellenuvole.weebly.com/).
Similmente alle famose Escape Room, i giocatori dovranno fuggire non solo da una stanza, ma addirittura da un bosco o da uno spazio all'aperto, risolvendo enigmi complessi, decifrando codici e aprendo lucchetti.
La storia e le sfide proposte avranno come tema la transizione ecologica e le attuali sfide ambientali, ma con uno sguardo al passato. Infatti la risoluzione del gioco prevede enigmi pensati a partire dall'antico Erbario di Trento, importante Manoscritto Botanico del 1500.

L'esperienza sarà a offerta libera, ma occorre prenotare al link qui sotto.
**⚠️ATTENZIONE⚠️ in questo caso vi chiediamo di prenotare un biglietto per ogni giocatore del vostro gruppo, diversamente dalla nostra escape room classica.**

[👉PRENOTAZIONI QUI👈](https://www.eventbrite.it/e/forest-escape-i-segreti-del-manoscritto-a-ludicamp-tickets-888206969957)


#### 🍳 STRACÒT
📍 _Piano -1_
Ha riscosso moltissimo successo sia tra i grandi che tra i piccini, perciò non potevamo non riproporlo anche nel 2024! 
🍳Stiamo parlando di Stracòt, un minigioco a squadre ispirato al videogioco "Overcooked" che vi catapulterà in una frenetica cucina: tra ingredienti da tagliare, padelle che bruciano e piatti da lavare. Riuscirete a soddisfare tutti i clienti?
_Le cucine di Stracòt saranno aperte in entrambe le giornate del LUDICAMP e non è richiesta la prenotazione._

#### 🃏 ALICE IN BORDERLAND
📍 _Piano 1_
_"Benvenuti, giocatori. Il game inizierà a breve."_
All'interno dei due giorni di Ludicamp saranno annunciati i game di Alice in Borderland!
Sfida e/o collabora con gli altri giocatori per superare queste prove mortali ispirate al manga/serie televisiva.
Ogni game ha una durata di circa 10 minuti ed è aperto ad 8 partecipanti.
Soltanto i migliori giocatori riusciranno a raccogliere tutte le carte!

#### 🐺 LUPUS
📍 _Piano 1_
⏳ 1.30/2 h orari dei turni disponibili all'InfoPoint

🏰 Pronto a immergerti in un'epica avventura di strategia e collaborazione dal vivo?
Farai parte del coraggioso team del villaggio, costretto a scovare i lupi di giorno e a proteggersi di notte, oppure abbraccerai il lato oscuro come membro del branco dei lupi, deciso a cacciare nell'ombra durante la notte e a celare la tua vera identità al sorgere del sole.
_Rivisitazione del gioco lupus in tabula, nuovi personaggi, nuove abilità, tutti giocano fino alla fine_

#### 🏆 TORNEO CHALLENGERS

Costruite la vostra squadra perfetta per vincere il più grande torneo di rubabandiera al mondo!

🥳 Al Ludicamp arriva il torneo di Challengers! Il 5 maggio alle ore 14.00!
👽 Un gioco avvincente in cui costruirai un team di personaggi diversi con capacità uniche: dagli alieni dello spazio alle creature delle profondità marine, per cercare di ottenere più trofei degli altri giocatori!

Durata stimata: 90 minuti circa
Minimo numero di iscritti: 8
Iscrizioni entro il 27 aprile, è gratuito ma è necessario avere la tessera Ludimus

🏆 In palio una copia di Challengers Beach Cup! 🏆

[👉ISCRIZIONI QUI👈](https://www.eventbrite.it/e/biglietti-torneo-challengers-a-ludicamp-881325065997)

#### 🏎️ TORNEO DI MARIO KART

Il torneo di Mario Kart più infuocato del Trentino Alto Adige fa tappa al Ludicamp!🏆 🎮

Sabato 4 maggio dalle 15.00 sarà con noi [GameGround](https://www.gameground.it) per trovare tra un gruppo di temerari piloti il vero campione della pista!

Cosa aspetti a iscriverti? 🤔
CI SONO SUCCOSI PREMI IN PALIO! Potresti vincere una Nintendo Switch Oled 🎮, un buono da 150€ per l’acquisto di videogiochi o accessori 🎟️ oppure un set LEGO di Super Mario Bros 🍄.
[👉ISCRIZIONI QUI👈](https://www.gameground.it/tornei/)

#### 🏆 TORNEO HEAT (ANNULLATO)

Annullato perché entro il 27 aprile non è stato raggiunto il numero minimo di iscritti.

#### ♻️ MERCATINO
📍 _Info Point_

😱 Hai la casa piena di giochi che non usi più e vorresti far spazio per le nuove uscite?
🏡 Anche quest’anno mettiamo a disposizione uno spazio per far trovare una nuova casa ai tuoi giochi usati!
ℹ️ Ti basterà portare quello che vuoi vendere e recarti all’info point, dove ti daremo tutte le info necessarie.

#### PAUPERWAVE

🧙‍♂️ Quest’anno per la prima volta sarà con noi [Associazione Pauperwave](https://www.pauperwave.com/)! Un’associazione nata nel 2020 dalla passione di tre ragazzi per Magic the Gathering e dalla voglia di diffondere il suo formato più accessibile: il Pauper.
✨ Li troverete al Ludicamp sia sabato che **domenica dalle 15 alle 20 con un Cubo draft**, ma portate anche i vostri mazzi Commander per qualche partita.

#### WILD THING STUDIO

🥳 Anche quest'anno tra i nostri ospiti avremo [Wild Thing Studio](https://linktr.ee/WildThingStudio) il più grande canale dedicato a Blood Bowl in Italia!
🧌 Non sapete di cosa stiamo parlando? Blood Bowl è un gioco strategico di miniature che potremmo definire un incrocio tra una battaglia fantasy, gli scacchi e il football americano!
🎲 Per tutta la durata del Ludicamp, Wild Thing Studio porterà il suo Training Camp e in 10 minuti vi potrete immergere appieno in questo sport per vedere se fa per voi! 
🎨 Ci sarà anche uno spazio dedicato interamente delle miniature per una visione completa di questo fantastico hobby! 


#### ⚙️ PLAYTESTING

Stai creando un gioco inedito e vorresti testarlo?
🎲 Al Ludicamp voremmo mettere a disposizione uno spazio dove poter far provare prototipi e raccogliere feedback dai giocatori.

[👉 Se sei interessato compila questo modulo👈](https://docs.google.com/forms/d/e/1FAIpQLScrcKJNfJB96KIpR960L6Ipr0KNH8QqqL5PsMiOsbspiuz4rg/viewform)


#### 👥 OSPITI
- [Dudexpress](https://dudexpress.it/), un blog di recensioni di giochi da tavolo per tutti i gusti. Li potete leggere qui: https://dudexpress.it/
- [Wild Thing Studio](https://linktr.ee/WildThingStudio)
- [Associazione Pauperwave](https://www.pauperwave.com/)
- [Associazione Culturale "L'Officina delle Nuvole"](https://officinadellenuvole.weebly.com/)


---

### 📅 QUANDO

- sabato 04 maggio | ore 10:00 - 22.00
- domenica 05 maggio | ore 10:00 - 20.00

### 📌 Dove si svolgerà?
Saremo ospitati da [Centro Giovani Smart Lab - Rovereto](http://bit.ly/SmartLabMaps)

---

### RINGRAZIAMENTI

Ludicamp costituisce un’azione finanziata dal **Piano Giovani Rovereto** e dalla **Provincia autonoma di Trento**.

![Finanziatori](https://ludimus.it/static/img/ludicamp/2024/finanziatori.png)

Ringraziamo anche la [Cassa Rurale di Trento](https://www.bancapts.it/), [Cromoprint](https://www.cromoprinttrento.com/) e soprattutto [Smart Lab](https://www.cooperativasmart.it/) che anche quest’anno ci ospita ❤️
