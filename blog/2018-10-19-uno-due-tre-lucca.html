<html>
<head>
    <script async src="https://www.googletagmanager.com/gtag/js?id=UA-111599032-1"></script>

<script>

    window.dataLayer = window.dataLayer || [];

    function gtag(){dataLayer.push(arguments);}

    gtag('js', new Date());



    gtag('config', 'UA-111599032-1');

</script>

    <meta charset="UTF-8">
    <meta name="viewport" content="width=device-width, initial-scale=1">

    <title>Uno...Due...Tre...Lucca!</title>

    <meta property="og:image" content="https://ludimus.it/static/img/blog/og/2018-10-19-uno-due-tre-lucca.png" />
    <meta property="og:image:secure_url" content="https://ludimus.it/static/img/blog/og/2018-10-19-uno-due-tre-lucca.png" />
    <meta property="og:image:type" content="image/jpg" />

    <link href="https://fonts.googleapis.com/css?family=Open+Sans:400,700|Roboto+Condensed|Raleway" rel="stylesheet">
    <link rel="stylesheet" href="https://maxcdn.bootstrapcdn.com/bootstrap/4.0.0-beta.2/css/bootstrap.min.css"
          crossorigin="anonymous">
    <link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css"
          crossorigin="anonymous">
    <link rel="stylesheet" href="../style.css?t=ba327bc0124c6ce0532c748186eeb1e2">

    <link rel="icon" type="image/png" href=".././static/img/favicon/favicon-32x32.png" sizes="32x32"/>
    <link rel="icon" type="image/png" href=".././static/img/favicon/favicon-16x16.png" sizes="16x16"/>
</head>
<body>

<a href="/"><img class="go-back" src="../static/img/logo.svg" alt="ludimus"></a>

<section class="blog-post">
   <h1>Uno… Due… Tre… Lucca 2018!</h1>

<h3>Preparatevi: manca poco!</h3>

<p>Si avvicina novembre, e con esso <strong>l’evento italiano più atteso</strong> da grandi e piccini. No, non sto parlando del <strong>cambio dell’ora</strong> (che pure ci è simpatico e ci fa dormire un’ora in più), e nemmeno di <strong>Halloween</strong> (per quanto si possano comunque trovare personaggi bizzarri vestiti di tutto punto), ma del <strong>Lucca Comics &amp; Games</strong>, ovviamente!</p>

<p>Cosa c’è da dire su LC&amp;G? Un po’ tutto e un po’ niente: una manifestazione così ricca, affollata e caotica, che ci vorrebbero <strong>pagine e pagine</strong> per poterla descrivere in pieno; ma non è questo il nostro obiettivo (per queste cose c’è il <a href="https://www.luccacomicsandgames.com/">sito ufficiale</a>).<br />
Da appassionati giocatori da tavolo, però (e con qualche anno di Lucca sulle spalle), qualcosa di interessante da dire possiamo anche trovarla.</p>

<h3>Arrivare a Lucca</h3>

<p><img src="../static/img/blog/lucca18/viaggio.jpg" alt="alt text" title="In Viaggio!" /></p>

<p>Al Comics &amp; Games ci sono talmente tante cose da vedere, che passarci solo qualche ora sarebbe uno spreco.<br />
Per i fortunati che vivono in Toscana e regioni limitrofe non è un gran problema, ma se siete distanti come noi trentini significa due cose: un “<strong>viaggio della speranza</strong>” di otto ore totali in <strong>pullman</strong> (necessariamente organizzato da qualche associazione ludica locale, anche se qualche navetta dalla vostra città <a href="https://www.eventinbus.com/artisti/lucca-comics-games_296.html">potreste trovarla qui</a>) o il <strong>pernottamento in zona</strong>.</p>

<p>Di gran lunga la soluzione più comoda, il <strong>pernottamento</strong>, richiede però un po’ di lungimiranza: dimenticatevi di dormire a Lucca, gli <strong>alloggi fanno sold-out</strong> direttamente da un anno all’altro. Conviene piuttosto scegliere una <strong>città vicina</strong>: Pisa, Viareggio, Pistoia, e da lì muoversi in <strong>treno</strong> o in <strong>macchina</strong>; per fortuna la stazione dei treni è a pochi passi dal centro: la troverete molto affollata ma comunque comoda da raggiungere.</p>

<p>Se invece siete tra quei fortunati che possono muoversi in auto e arrivare subito in fiera, buon per voi… ma aspettatevi comunque <strong>lunghe code</strong>. Personalmente trovo molto efficiente la via che collega <strong>Pontedera a Lucca</strong>: la maggior parte del traffico arriva in città da est e da ovest: arrivando da sud si trova pista libera fin dentro alla periferia della città.</p>

<p>C’è poi il discorso <strong>parcheggio</strong>; qui abbiamo due possibilità: utilizzare uno dei tanti parcheggi in città, molto comodi da raggiungere (al costo di €7 per l’intera giornata, potete prenotare il posto auto sul <a href="https://eventi.parcheggilucca.it/">sito dedicato</a>), oppure parcheggiare fuori Lucca ed utilizzare il <strong>servizio urbano</strong> o le <strong>navette</strong>: potete ad esempio parcheggiare gratuitamente a <strong>Capannori</strong> (in piazza Aldo Moro) e prendere l’autobus per raggiungere Lucca; gli anni scorsi era disponibile una navetta che al costo di €4 vi portava direttamente in città, speriamo che il Comune lo proponga anche quest’anno.</p>

<h3>A Spasso per Lucca</h3>

<p><img src="../static/img/blog/lucca18/lucca.jpg" alt="alt text" title="A spasso" /></p>

<p>Una volta arrivati, di cose da fare ne avrete <strong>a bizzeffe</strong>, in primis però dovrete recuperare il vostro braccialetto.<br />
Detto questo, LC&amp;G è perfettamente godibile anche <strong>senza biglietto</strong>: il centro di Lucca non è di certo chiuso a chiave, e ci si può accedere liberamente, passeggiare per le vie, farsi i selfie coi cosplayers, acquistare qualche gadget nerd ai moltissimi stand sulle mura: anche senza biglietto, potrete passare un’intera giornata a Lucca e non riuscire comunque a vedere tutto.<br />
Il biglietto è però <strong>necessario</strong> per poter accedere ai <strong>padiglioni</strong> – che ospitano gli autori più famosi, le mostre e gli eventi più importanti – e per partecipare ai contest e molto altro ancora. Nel nostro caso poi, l’<strong>area games</strong> è presso il <strong>padiglione Carducci</strong>, per cui il biglietto – col rispettivo braccialetto – è strettamente necessario. Attrezzatevi di conseguenza!</p>

<p>I consigli poi sono sempre gli stessi <a href="https://ludimus.it/blog/2018-04-05-notte-prima-di-modena-play.html">di quando siamo andati a Modena</a>: <strong>scarpe comode</strong>, <strong>zaino</strong> in spalle per i numerosi acquisti, <strong>felpa</strong> (è pur sempre novembre) e una <strong>bottiglia d’acqua</strong>. Se non volete portarvi il <strong>pranzo</strong> da casa potete fermarvi ai numerosi <strong>punti ristoro</strong> disseminati per tutta la città: ce n’è davvero per tutti i gusti.</p>

<p>Gli appassionati di <strong>fumetti</strong> ne avranno fin sopra i capelli, sia del vecchio che del nuovo; ma Lucca Comics &amp; Games è anche la patria dei <strong>collezionisti</strong>, di qualunque tipo: potete mettervi in coda per un <strong>autografo</strong> del vostro autore preferito, o provare a smerciare le vostre rarissime carte di Magic.<br />
Se siete appassionati di cultura orientale potete poi tentare (è proprio il caso di dirlo) ad entrare in <strong>Japan Town</strong>: super affollata a ogni ora, il mio consiglio è di considerarla solo se siete dei veri nerd del Giappone: troverete poche mostre, pochi stand di valore (molto belli ma piuttosto costosi), e per il resto tante carabattole.</p>

<p>Infine, girovagando per Lucca sappiate che tre risorse saranno particolarmente scarse: i <strong>bagni</strong>, i <strong>bancomat</strong>, e la <strong>linea telefonica</strong>; noi giocatori siamo esperti nel gestire le nostre risorse, anche al di fuori dei <em>worker placement</em>, ma dovrete dare sfogo alle vostre migliori doti per non rimanere “a secco”. Ai bagni e al bancomat c’è sempre coda, quindi studiate bene sulla mappa dove si trovano e formulate una buona strategia; per quanto riguarda invece la linea telefonica, spesso non avrete connessione ad internet, per cui telefonate o SMS saranno i vostri soli amici. Oppure fate come noi: <strong>rintanatevi nell’area games</strong> e pensate solo a giocare.</p>

<h3>L’Area Games di Lucca</h3>

<p><img src="../static/img/blog/lucca18/games.jpg" alt="alt text" title="Area Games" /></p>

<p>Ma arriviamo al punto: il <strong>padiglione Carducci</strong>. Il santuario del gioco da tavolo di Lucca, vi inghiottirà per l’intera giornata; e tornerete l’indomani, nonostante l’abbiate girato in lungo e in largo, alla ricerca di qualche offerta perduta. Dotato di bagni e un punto ristoro piuttosto grande (all’aperto, che il meteo sia benevolo!), potrete semplicemente dedicarvi al gioco.</p>

<p>Tutte le <strong>case editrici</strong> più importanti – e molte delle minori – avranno la loro area dedicata, dove potrete provare le ultime novità, ovviamente seguiti da personale preparato e competente (e, man mano che si avvicina il termine della manifestazione, con sempre meno voce a disposizione); non mancheranno ovviamente i loro <strong>punti vendita</strong>, anche se non aspettatevi prezzi da urlo: a parte qualche rara occasione in stile “svuota magazzino” gli sconti difficilmente superano il 10% (eccezioni sono l’outlet di Giochi Uniti – dove però non troverete giochi “da classifica” – e il famoso 3x2 di Cranio Creations, che essendo applicabile solamente a tre giochi diversi vi richiederà un po’ di “strategia” per risparmiare: ne varrà la pena). Potreste piuttosto riuscire a mettere le mani su qualche <strong>promo</strong> interessante.</p>

<p>Al Carducci troverete anche veri e propri <strong>negozi</strong> di giochi da tavolo, non quindi monotematici sulla singola casa editrice; qui potreste riuscire a trovare quel <strong>gioco raro</strong> che cercate da sempre, o quell’edizione in <strong>lingua tedesca</strong> che vi farà risparmiare non poco. I prezzi variano di negozio in negozio, per cui cercate di girare il più possibile prima di acquistare (ma attenti a non farvi scappare le ultime copie rimaste!).</p>

<p>La vera risorsa di Lucca Comics &amp; Games però, è che ci saranno proprio tutti: il posto perfetto per organizzare <strong>compravendita</strong> o <strong>scambi</strong> di usato, e risparmiare sulle spese di spedizione! Ad un mese da LC&amp;G i vari gruppi online sono in fermento (<a href="https://www.facebook.com/groups/619308588201550/">Mercatino Ludico</a>, <a href="https://www.facebook.com/groups/1567153693562277/">Happy BoardGame</a>, <a href="https://www.facebook.com/groups/360309670813233/">Mercatino BoardGame</a>, giusto per citarne tre); cercate quel che più vi interessa, e concordate un incontro durante uno dei cinque giorni della manifestazione, quasi sicuramente avrete modo di incontrarvi!</p>

<p>Volutamente non mi sono soffermato sulla lista di <strong>giochi in uscita</strong> quest’anno a Lucca. Questo perché c’è chi ha già svolto un lavoro mastodontico a riguardo, per cui vi rimando immediatamente all’articolo di Giochi sul nostro tavolo: <a href="http://pinco11.blogspot.com/2018/10/guida-alle-uscite-di-lucca-e-dintorni.html">Guida alle uscite di Lucca (e dintorni)</a>. Non dimenticatevi poi di mettervi in fila per l’autografo dei numerosi <strong>ospiti</strong> di LC&amp;G, big dell’ambiente ludico, la cui lista è disponibile nella <a href="https://www.luccacomicsandgames.com/it/2018/games/ospiti/">sezione dedicata</a> del sito della manifestazione.</p>

<p>Ma il gioco da tavolo non si limita al padiglione Carducci! Due sono i “punti caldi” da non farvi scappare: il primo è la <strong>linea diretta Essen - Lucca</strong>, organizzata da <a href="https://www.facebook.com/TdG.Pisa/">OxyzO Orizzonti Ludici</a> (la sezione pisana della Tana dei Goblin); per poter provare le <strong>novità</strong> di Essen e Lucca dovrete recarvi presso la Biblioteca Civica Agorà di Lucca (in Via delle Trombe 6) nelle serate del 31 ottobre e 1-2-3 novembre. Il secondo punto interessante invece sarà presso Villa Gioiosa (in Viale Giosuè Carducci 111, fuori dalle mura, vicino a Porta San Pietro): si tratta del <strong>Bazaar dei giochi usati</strong>: chiunque potrà portare al bazaar il proprio usato, ricevere consigli sui prezzi di vendita, e lasciare il tutto in esposizione; che abbiate quindi una cantina da svuotare o una kallax da riempire, questo è il posto giusto (tutti i dettagli sulla <a href="https://www.luccacomicsandgames.com/en/2018/games/news/il-bazaar-dei-giochi-usati/">pagina dedicata</a>).</p>

<p>Speriamo di avervi dato qualche spunto interessante per le vostre giornate a Lucca. Se vi va di fare quattro chiacchiere e una partita assieme, noi saremo a zonzo per Lucca nelle giornate di venerdì 2 e sabato 3; non siate timidi e contattateci sulla nostra <a href="http://facebook.com/ludimusTN">pagina Facebook</a> o tramite il nostro <a href="http://t.me/ludimusbot">bot Telegram</a>!<br />
Ovviamente, come per Modena, documenteremo tutto, quindi teneteci d’occhio!</p>

<p><strong>Buon gioco a tutti!</strong></p>

</section>

<section class="blog-post-writer">
    <div class="blog-post-writer__images">
        <img src="../static/img/staff/ste.jpg">
    </div>
    <h5>Stefano</h5>
</section>

<section id="blog">
    <h2>Leggi anche</h4>
    <div class="blog-items">
        <div class="cards-container">
            <div class="row">
<div class="col-lg-3 col-md-4 col-sm-6 col-xs-12" style="display: none;"><a href="/blog/2018-04-21-ludimus-goes-to-play-modena-2018.html" class="blog-preview">
    <div class="card">
        <img class="card-img-top" src="../static/img/blog/og/2018-04-21-ludimus-goes-to-play-modena-2018.png
?t=0">
        <div class="card-block">
            <h3 class="card-title"> Ludimus Goes To Play Modena 2018</h3>
            <p>Nuovo anno, nuova avventura. Seguiteci mentre affrontiamo le folle di ludopati durante la nostra gita al Play Modena – Edizione 2018
</p>
        </div>
        <div class="blog-preview-footer">
            <span class="blog-preview-date">21/04/2018</span>
            <img src="../static/img/staff/tex.png
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2018-07-06-vite-da-tavolo.html" class="blog-preview">
    <div class="card">
        <img class="card-img-top" src="../static/img/blog/og/2018-07-06-vite-da-tavolo.png
?t=0">
        <div class="card-block">
            <h3 class="card-title"> Vite Da Tavolo</h3>
            <p>Qualche volta anche a noi prende la nostalgia. E quando la nostalgia ci assale, diventiamo introspettivi: in questo articolo, esploriamo la domanda fondamentale che ogni appassionato di giochi da tavolo dovrebbe porsi: "perché giocare?"
</p>
        </div>
        <div class="blog-preview-footer">
            <span class="blog-preview-date">06/07/2018</span>
            <img src="../static/img/staff/tex.png
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2018-03-23-pillole-ludimus-per-modena-play.html" class="blog-preview">
    <div class="card">
        <img class="card-img-top" src="../static/img/blog/og/2018-03-23-pillole-ludimus-per-modena-play.png
?t=0">
        <div class="card-block">
            <h3 class="card-title"> Pillole Ludimus Per Modena Play</h3>
            <p>La grande fiera dedicata ai giochi da tavolo apre i battenti anche per l'anno 2018, con tutte le sue novità e i suoi appuntamenti. Ecco cosa non dovete perdere
</p>
        </div>
        <div class="blog-preview-footer">
            <span class="blog-preview-date">23/03/2018</span>
            <img src="../static/img/staff/masno.jpg
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2018-05-19-spiel-des-jahres-2018.html" class="blog-preview">
    <div class="card">
        <img class="card-img-top" src="../static/img/blog/og/2018-05-19-spiel-des-jahres-2018.png
?t=0">
        <div class="card-block">
            <h3 class="card-title"> Spiel Des Jahres 2018</h3>
            <p>Grande fremito per gli Oscar del gioco da tavolo. Chi vincerà quest'anno? Nell'attesa, tutte le categorie in gara e i finalisti
</p>
        </div>
        <div class="blog-preview-footer">
            <span class="blog-preview-date">19/05/2018</span>
            <img src="../static/img/staff/masno.jpg
">
        </div>
    </div>
</a>
</div>            </div>
        </div>
    </div>
</section>

<footer>
    <div id="staff">
        <div class="cards-container">
            <div class="staff-image">
                <img src="../static/img/staff/tia.jpg" alt="Mattia Larentis">
            </div>

            <div class="staff-image">
                <img src="../static/img/staff/ste.jpg" alt="Stefano Parmesan">
            </div>

            <div class="staff-image">
                <img src="../static/img/staff/rik.jpg" alt="Riccardo Longo">
            </div>

            <div class="staff-image">
                <img src="../static/img/staff/masno.jpg" alt="Davide Gadenz">
            </div>

            <div class="staff-image">
                <img src="../static/img/staff/war.png" alt="Alessio Guerrieri">
            </div>

            <div class="staff-image">
                <img src="../static/img/staff/sofy.png" alt="Sofia Ruele">
            </div>

            <div class="staff-image">
                <img src="../static/img/staff/leo.jpg" alt="Leonardo Bertè">
            </div>

            <div class="staff-image">
                <img src="../static/img/staff/sam.jpg" alt="Samantha Baita">
            </div>

            <div class="staff-image">
                <img src="../static/img/staff/tex.png" alt="Andrea Tessadri">
            </div>

            <div class="staff-image">
                <img src="../static/img/staff/pitt.jpg" alt="Michele Pittoni">
            </div>

            <div class="staff-image">
                <img src="../static/img/staff/marco.png" alt="Marco Magnani">
            </div>

            <div class="staff-image">
                <img src="../static/img/staff/matteo.jpg" alt="Matteo Matassoni">
            </div>

            <div class="staff-image">
                <img src="../static/img/staff/lorenzo.jpg" alt="Lorenzo Imoscopi">
            </div>

            <div class="staff-image">
                <img src="../static/img/staff/ema.png" alt="Emanuele Pulvirenti">
            </div>

            <div class="staff-image">
                <img src="../static/img/staff/fabio.jpg" alt="Fabio Panizza">
            </div>
        </div>
    </div>

    <a href="//www.iubenda.com/privacy-policy/89891405" class="iubenda-white iubenda-embed" title="Privacy Policy">Privacy Policy</a><script type="text/javascript">(function (w,d) {var loader = function () {var s = d.createElement("script"), tag = d.getElementsByTagName("script")[0]; s.src = "//cdn.iubenda.com/iubenda.js"; tag.parentNode.insertBefore(s,tag);}; if(w.addEventListener){w.addEventListener("load", loader, false);}else if(w.attachEvent){w.attachEvent("onload", loader);}else{w.onload = loader;}})(window, document);</script>
    <p>Associazione "Ludimus ETS" &bull; CF: 96110070222 <a href='informative.html'>informative e Documentazioni</a></p>
</footer>
<script type="text/javascript" id="cookiebanner" data-fg="white" data-bg="#1b1b1b" data-link="#ec3645" data-moreinfo="//www.iubenda.com/privacy-policy/89891405"
        src="//cdnjs.cloudflare.com/ajax/libs/cookie-banner/1.2.1/cookiebanner.min.js"></script>


<script src="https://code.jquery.com/jquery-3.3.1.slim.min.js" integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo" crossorigin="anonymous"></script>
<script src="/static/js/blog.js"></script>

</body>
</html>
