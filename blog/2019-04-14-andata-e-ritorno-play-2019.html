<html>
<head>
     

    <meta charset="UTF-8">
    <meta name="viewport" content="width=device-width, initial-scale=1">

    <title>Andata e Ritorno: un viaggio a Modena Play 2019</title>

    <meta property="og:image" content="https://ludimus.it/static/img/blog/og/2019-04-14-andata-ritorno-play-2019.png" />
    <meta property="og:image:secure_url" content="https://ludimus.it/static/img/blog/og/2019-04-14-andata-ritorno-play-2019.png" />
    <meta property="og:image:type" content="image/jpg" />

    <link href="https://fonts.googleapis.com/css?family=Open+Sans:400,700|Roboto+Condensed|Raleway" rel="stylesheet">
    <link rel="stylesheet" href="https://maxcdn.bootstrapcdn.com/bootstrap/4.0.0-beta.2/css/bootstrap.min.css"
          crossorigin="anonymous">
    <link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css"
          crossorigin="anonymous">
    <link rel="stylesheet" href="../style.css?t=12a1dfc23507482180c96c924a2f3b46">

    <link rel="icon" type="image/png" href=".././static/img/favicon/favicon-32x32.png" sizes="32x32"/>
    <link rel="icon" type="image/png" href=".././static/img/favicon/favicon-16x16.png" sizes="16x16"/>
</head>
<body>

<a href="/"><img class="go-back" src="../static/img/logo.svg" alt="ludimus"></a>

<section class="blog-post">
   <h1>Andata e Ritorno: un viaggio a Modena Play 2019</h1>

<p>Sicuramente la parte più difficile di un viaggio è la sveglia: per arrivare alla fiera di Modena ad orario di apertura, la partenza è stata fissata alle 6:30 da Trento. Una volta passata la scarica di adrenalina, gli spavaldi avventurosi che incontro in attesa del pullman si  tramuteranno di certo in persone pronte al collasso. Con la puntualità tipica dei nerd non manca nessuno: si parte!</p>

<p>Non abbiamo neanche tempo di arrivare a Rovereto, dove il resto degli eroi ci aspetta, che il sonno dilaga nel pullman. Visto che il mio vicino di posto mi ha abbandonato per il prossimo paio d'ore, faccio un giro per il pullman. Due chiacchiere, e scopro i vari tipi di giocatori da fiera: gli iper-preparati, che si sono stampati un foglio stile bingo dove sono scritti i giochi da provare e dove trovarli; quelli che vengono alla fiera solo per fare scambi ed hanno un'agenda piena tutto il giorno, manco fossero businessmen; c'è chi propone di partecipare al torneo di Bang!, chi è completamente impreparato, e chi programma di girare a caso. Il gioco di cui si parla di più è sicuramente <strong>Avventure nella terra di mezzo</strong>, ambientato nel mondo de Il Signore degli Anelli, anche se ci sono delle perplessità.</p>

<p>Poche ore di viaggio e siamo già in coda alla fiera: siamo arrivati con un quarto d'ora di anticipo, ma è già pieno di gente, anche più degli altri anni. Per fortuna la coda scorre facilmente e, mentre ci facciamo delle domande sulle numerose comitive scolastiche di bambini (ma dove si nasconderanno?) entriamo finalmente nella fiera.</p>

<h2>La mia giornata</h2>

<p><img src="../static/img/blog/andataeritornoplay19/ciarlatani.png?t=1" alt="Ciarlatani di Quedlinburgo" title="Ciarlatani di Quedlinburgo" /><br />
Il mio piano è semplice: finché è presto ed è ancora facile trovare posti ai giochi più interessanti, mi interessa solo giocare. Ci sarà tempo poi, per girare la fiera! Detto fatto, rapisco un collega e, in compagnia con tre simpatici sconosciuti iniziamo la nostra prima partita.<br />
In <strong>Treasure Island</strong> un giocatore, che interpreta Long John Silver, ha nascosto un tesoro sull'isola: gli altri  sono in competizione per scovarlo per primi. Bellissimi componenti, meccaniche intuitive, ma forse è un po’ lento se giocato in 5. Ed il finale rischia di essere un po’ casuale ed anticlimatico, penso. In questo caso, il collega scopre piuttosto presto il tesoro e la partita finisce lì, lasciando un po l'amaro in bocca.</p>

<p>Dopo un salto a recuperare la promo di <strong>Flamme Rouge</strong> (ed a salutare l'autore del gioco, Asger Harding, uno dei miei preferiti!) ci avviciniamo ad uno dei grandi pregi della fiera: l'enorme ludoteca organizzata da la Tana del Goblin. Con i miei occhi da elfo (più o meno) vedo all'orizzonte un gioco interessante, che non avevo mai avuto l'occasione di provare: raccolto un altro amico (incontrato per sbaglio all'occasione) facciamo una bella partita a <strong>Seasons</strong>.<br />
Si tratta di un gioco di evocatori con un draft di dadi, di 4 tipi e colori diversi per rappresentare le stagioni, che permettono di raccogliere mana per giocare carte evocazioni. Gioco molto bello, ma aspettatevi grandi differenze di punteggio in base all'abilità dei giocatori. Nella mia partita un losco organizzatore di Ludimus ha doppiato entrambi gli altri giocatori, me compreso! </p>

<p>Dopo un giro nello stand dei giochi usati, mi separo dal gruppo e mi infilo in una partita di <strong>Fuji</strong>.<br />
Si tratta di un gioco cooperativo in cui bisogna fuggire da un'eruzione vulcanica, cercando di non rimanere bruciati. Meccaniche cervellotiche ma molto originali, lo riproverei con più calma (e con giocatori che passano meno tempo al telefono!)</p>

<p>Dopo la pausa pranzo (numerosi gli stand di ristoro all'aperto, sicuramente di più degli anni precedenti) incrocio un altro compagno di viaggio con il quale facciamo una partita a <strong>Solenia</strong>: l'avevo nel mirino da tempo, questo titolo.<br />
È un gioco semplice di completamento obiettivi, più tattico che strategico, ma molto carino da vedere e da giocare. Giocando carte sulla plancia si ottengono risorse, ma la plancia scorre e cambia col passare del tempo, e le carte hanno effetti diversi al piazzamento e quando cadono al di fuori della plancia. Sicuramente lo rivedrete in associazione, visto che me lo prenderò a breve!</p>

<p>La folla aumenta ed è giunto finalmente il momento di girare per gli stand. Faccio un salto da Haba, dove mi consigliano un bel gioco per il figlio di miei amici, ed esploro per bene i padiglioni. Mi aggrego ad un paio di altre compagne di viaggio e ci facciamo un giro a quei giochi che sono così brevi (o in alcuni casi, brutti!) che anche nel pieno del pomeriggio ci si trova spazio.</p>

<p>Ridiamo da matti con <strong>Pictomania</strong>: simil-Pictionary ideato da <strong>Vlaada Chvatil</strong> (l’autore di <strong>Nome in codice</strong>, per intenderci). Un bel gioco di disegni per quelli che, come me, fanno schifo a disegnare!<br />
Proviamo <strong>Speedrone</strong>, un gioco che o ci è stato spiegato male, oppure semplicemente non funziona.<br />
Ci disperiamo per <strong>Jumanji</strong>: bellissima scatola, gioco assolutamente tremendo.<br />
<strong>Nimble</strong>, all'apparenza un <strong>Dobble</strong> rivisitato,  ci porta al limite della follia in soli 5 minuti. Provatelo una volta se ne avete occasione, ho trovato l'esperienza molto più lovecraftiana di tanti altri giochi...</p>

<p>Ci stiamo avvicinando alla seconda parte del pomeriggio e si ricominciano a vedere tavoli liberi! Proviamo <strong>Race for El Dorado</strong>, nominato al gioco dell'anno 2017, un semplice deck-builder in cui l'obiettivo è arrivare ad El Dorado prima degli altri. Molto più infame di quanto sembrasse all'inizio, ci siamo divertiti fino all'entusiasmante finale (entusiasmante soprattutto per me che sono arrivato primo!)</p>

<p>Riusciamo anche a provare <strong>Ciarlatani di Quedlinburgo</strong>, uno dei giochi su cui avevo più aspettative: meccaniche semplici (estrai ingredienti da un sacco, se vai avanti troppo rischi di fare esplodere la pozione), poca interazione fra i giocatori ma abbastanza breve (e divertente) da farselo perdonare. Peccato solo non aver potuto provare la partita intera, ma cosa potevamo farci? C'era la coda per giocarci tutto il giorno: la scelta dell'editore di sbolognare i giocatori il più in fretta possibile è stata molto comprensibile.</p>

<p>Ultimo gioco della giornata è <strong>Roll Player</strong>: crei il tuo personaggio fantasy piazzando dadi di vari colori cercando di centrare gli obiettivi stabiliti dalle tue carte classi, orientamento e background. Molto puzzle, mi ha ricordato <strong>Sagrada</strong>, altro gioco di piazzamento dadi che apprezzo molto.</p>

<p>Infine, visto che volevo portarmi a casa qualcosa come ricordo, faccio un salto in uno dei negozietti alla fiera e, 5 minuti prima della chiusura, scovo una espansione per <strong>K2</strong>. Missione compiuta!</p>

<h2>Il ritorno</h2>

<p><img src="../static/img/blog/andataeritornoplay19/cryptid.png?t=1" alt="Cryptid" title="Cryptid" /><br />
All'uscita della fiera ci siamo tutti (difficile essere in ritardo quando ci si trova dopo la chiusura), rivedo gente che non ho incrociato nelle 11 ore di fiera (ma quanti giochi hai comprato?), un attimo di paura per una macchina fotografica scomparsa che  poi viene ritrovata in extremis, e ci si avvia verso la strada del ritorno.</p>

<p>Come potete immaginare, tutti quanti sul bus hanno le loro storie da raccontare: storie di giochi provati, di giochi comprati, di giochi scambiati o schifati. Incredibilmente la gente sembra quasi più sveglia che all'andata! Ma niente paura, prima di Trento arriverà il collasso per tutti.</p>

<p>Quello che mi colpisce di più è la varietà di esperienze che hanno avuto i miei compagni di viaggio. Alcuni si sono dedicati a specifici generi: c'è chi ha provato tanti astratti da due giocatori, chi si è dedicato a pochi giochi complessi e lunghi, chi ha provato giochi di ruolo.</p>

<p>Ricevono commenti positivi il nuovo <strong>Azul: le vetrate di Sintra</strong>, anche se divergenti su quanto valga la pena comprarlo se hai già l'originale <strong>Azul</strong>. Piaciuto <strong>Ceylon</strong>, un gestionale sulle piantagioni di te, <strong>Spyfall</strong> , un party game in cui tutti i giocatori conoscono il luogo dove si trovano tranne un traditore, <strong>Monkey Temple</strong>, <strong>Cryptid</strong>, <strong>Sangue reale</strong> e moltissimi altri giochi. Sono stati apprezzatissimi i piccoli giochi della <strong>Helvetiq</strong>, descritti come esempi del tipo di giochi di piccoli editori che è possibile provare solo in fiera.</p>

<p>Ecco, va detto che se all'andata il gioco più gettonato era <strong>Avventure nella Terra di Mezzo</strong>, e alla fine nessuno di noi ci ha giocato. Anzi, c'è chi del proprio programma non è riuscito a giocare proprio a nulla. "<strong>Kingsburg</strong> è un bel gioco, sono contento di averlo provato, certo che se l'avessi provato a Ludimus invece che alla Play ero più contento" si lamenta scoraggiato uno dei viaggiatori. Ed effettivamente questo è successo a molti di noi: nessuno ha giocato neanche a <strong>Wingspan</strong>, alcuni tavoli erano prenotati tutto il giorno e pochi sono riusciti a provare le grandi novità.</p>

<p>Ma dopotutto questa è stata una delle critiche maggiori che ho raccolto mentre il nostro pullmino correva verso nord: poche novità (gran parte dei giochi erano usciti allo scorso Essen), poche offerte, pochi ospiti e poche promo. Ma questo non significa che sia stata una delusione. Dal punto di vista logistico la fiera è stata organizzata molto meglio delle scorse edizioni, i padiglioni erano ben disposti e c'era spazio per muoversi anche nell'ora di più punta. Forse grazie anche alle temperature più moderate, si riusciva addirittura a respirare ed il risultato è stata un'esperienza molto più piacevole. "Il bello della fiera è l'atmosfera, non provare giochi" mi dice un collega, che ha passato la giornata in giro a fare scambi. Io, dall'alto dei miei 11 giochi provati, di cui almeno 7/8 meritevoli, annuisco con estrema condiscendenza e torno al mio posto. Mentre dietro di me inizia ad aumentare il silenzio, chiacchiero ancora un poco con chi è rimasto sveglio.</p>

<p>All'arrivo a Trento sono passate 16 ore dalla nostra partenza e, di queste, 11 le abbiamo passate in fiera. Che sia stato per comprare giochi, scambiare giochi, provare giochi o anche solo guardare giochi da tavolo, siamo stati circondati per tutta la giornata da 10/15 mila altri appassionati. E c'è da dire che per un po’, dopo questa giornata, le serate di gioco dell'associazione non sembreranno più così affollate.</p>

<h2>Le foto</h2>

<p>Se siete curiosi di vedere tutte le foto fatte in fiera, potete trovarle sul nostro <a href="https://www.facebook.com/pg/ludimusTN/photos/?tab=album&amp;album_id=2314916492059260">album Facebook</a>!</p>

</section>

<section class="blog-post-writer">
    <div class="blog-post-writer__images">
        <img src="../static/img/staff/war.png">
    </div>
    <h5>Alessio</h5>
</section>

<section id="blog">
    <h2>Leggi anche</h4>
    <div class="blog-items">
        <div class="cards-container">
            <div class="row">
<div class="col-lg-3 col-md-4 col-sm-6 col-xs-12" style="display: none;"><a href="/blog/2018-10-05-accessori-di-cui-non-posso-fare-a-meno.html" class="blog-preview">
    <div class="card">
        <img class="card-img-top" src="../static/img/blog/og/2018-10-05-accessori-di-cui-non-posso-fare-a-meno.png
?t=0">
        <div class="card-block">
            <h3 class="card-title"> Accessori Di Cui Non Posso Fare A Meno</h3>
            <p>È quasi ora, e noi non stiamo più nella pelle. Anche quest'anno Poplar Festival sta per aprire i battenti, e noi non ci faremo cogliere impreparati. Ce la giocheremo fino in fondo!
</p>
        </div>
        <div class="blog-preview-footer">
            <span class="blog-preview-date">05/10/2018</span>
            <img src="../static/img/staff/masno.jpg
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2017-12-26-5-birre-per-5-giochi-da-tavolo.html" class="blog-preview">
    <div class="card">
        <img class="card-img-top" src="../static/img/blog/og/2017-12-26-5-birre-per-5-giochi-da-tavolo.png
?t=0">
        <div class="card-block">
            <h3 class="card-title"> 5 Birre Per 5 Giochi Da Tavolo</h3>
            <p>Bere non è mai la soluzione, ma può aiutare. L'importante è saper cosa abbinare al vostro gioco preferito, responsabilmente.
</p>
        </div>
        <div class="blog-preview-footer">
            <span class="blog-preview-date">26/12/2017</span>
            <img src="../static/img/staff/tia.jpg
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2018-11-16-il-tempo-degli-addii.html" class="blog-preview">
    <div class="card">
        <img class="card-img-top" src="../static/img/blog/og/2018-11-16-il-tempo-degli-addii.png
?t=0">
        <div class="card-block">
            <h3 class="card-title"> Il Tempo Degli Addii</h3>
            <p>Il troppo storpia. Troppi giochi, troppe scelte, troppo tempo perso a capire cosa intavolare. Non sarebbe meglio selezionare cosa vi piace? Quali sono i titoli più adatti a voi?
</p>
        </div>
        <div class="blog-preview-footer">
            <span class="blog-preview-date">16/11/2018</span>
            <img src="../static/img/staff/tex.png
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2018-01-08-breviario-mistico-per-missionari-ludici.html" class="blog-preview">
    <div class="card">
        <img class="card-img-top" src="../static/img/blog/og/2018-01-08-breviario-mistico-per-missionari-ludici.png
?t=0">
        <div class="card-block">
            <h3 class="card-title"> Breviario Mistico Per Missionari Ludici</h3>
            <p>Non è da tutti predicare la Giusta Via. Occorre qualcosa, occorre una Vocazione, una cieca Fede nell'Hobby. E occorre leggere i Testi 	Sacri.
</p>
        </div>
        <div class="blog-preview-footer">
            <span class="blog-preview-date">08/01/2018</span>
            <img src="../static/img/staff/tex.png
">
        </div>
    </div>
</a>
</div>            </div>
        </div>
    </div>
</section>

<footer>
    <div id="staff">
        <div class="cards-container">
            <div class="staff-image">
                <img src="../static/img/staff/tia.jpg" alt="Mattia Larentis">
            </div>

            <div class="staff-image">
                <img src="../static/img/staff/ste.jpg" alt="Stefano Parmesan">
            </div>

            <div class="staff-image">
                <img src="../static/img/staff/rik.jpg" alt="Riccardo Longo">
            </div>

            <div class="staff-image">
                <img src="../static/img/staff/war.png" alt="Alessio Guerrieri">
            </div>

            <div class="staff-image">
                <img src="../static/img/staff/sofi.jpg" alt="Sofia Ruele">
            </div>

            <div class="staff-image">
                <img src="../static/img/staff/leo.jpg" alt="Leonardo Bertè">
            </div>

            <div class="staff-image">
                <img src="../static/img/staff/sam.jpg" alt="Samantha Baita">
            </div>

            <div class="staff-image">
                <img src="../static/img/staff/pitt.jpg" alt="Michele Pittoni">
            </div>

            <div class="staff-image">
                <img src="../static/img/staff/matteo.jpg" alt="Matteo Matassoni">
            </div>

            <div class="staff-image">
                <img src="../static/img/staff/lorenzo.jpg" alt="Lorenzo Imoscopi">
            </div>

            <div class="staff-image">
                <img src="../static/img/staff/ema.png" alt="Emanuele Pulvirenti">
            </div>

            <div class="staff-image">
                <img src="../static/img/staff/fabio.jpg" alt="Fabio Panizza">
            </div>

            <div class="staff-image">
                <img src="../static/img/staff/chiara.jpg" alt="Chiara Spadafora">
            </div>

            <div class="staff-image">
                <img src="../static/img/staff/michele.jpg" alt="Michele Battagliola">
            </div>

            <div class="staff-image">
                <img src="../static/img/staff/davide.png" alt="Davide Andreoli">
            </div>

            <div class="staff-image">
                <img src="../static/img/staff/sere.jpg" alt="Serena Benaglio">
            </div>

            <div class="staff-image">
                <img src="../static/img/staff/luigi.jpg" alt="Luigi Goldin">
            </div>

            <div class="staff-image">
                <img src="../static/img/staff/lucab.jpg" alt="Luca Bonora">
            </div>
        </div>
    </div>

    <a href="//www.iubenda.com/privacy-policy/89891405" class="iubenda-white iubenda-embed" title="Privacy Policy">Privacy Policy</a><script type="text/javascript">(function (w,d) {var loader = function () {var s = d.createElement("script"), tag = d.getElementsByTagName("script")[0]; s.src = "//cdn.iubenda.com/iubenda.js"; tag.parentNode.insertBefore(s,tag);}; if(w.addEventListener){w.addEventListener("load", loader, false);}else if(w.attachEvent){w.attachEvent("onload", loader);}else{w.onload = loader;}})(window, document);</script>
    <p>Associazione "Ludimus" &bull; CF: 96110070222 &bull; P.IVA: 02683080226 <a href='informative.html'>informative e Documentazioni</a></p>
</footer>

<script src="https://code.jquery.com/jquery-3.3.1.slim.min.js" integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo" crossorigin="anonymous"></script>
<script src="/static/js/blog.js"></script>

</body>
</html>
