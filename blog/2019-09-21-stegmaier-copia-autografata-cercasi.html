<html>
<head>
     

    <meta charset="UTF-8">
    <meta name="viewport" content="width=device-width, initial-scale=1">

    <title>Stegmaier, copia autografata cercasi</title>

    <meta property="og:image" content="https://ludimus.it/static/img/blog/og/2019-09-21-stegmaier-copia-autografata-cercasi.jpg" />
    <meta property="og:image:secure_url" content="https://ludimus.it/static/img/blog/og/2019-09-21-stegmaier-copia-autografata-cercasi.jpg" />
    <meta property="og:image:type" content="image/jpg" />

    <link href="https://fonts.googleapis.com/css?family=Open+Sans:400,700|Roboto+Condensed|Raleway" rel="stylesheet">
    <link rel="stylesheet" href="https://maxcdn.bootstrapcdn.com/bootstrap/4.0.0-beta.2/css/bootstrap.min.css"
          crossorigin="anonymous">
    <link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css"
          crossorigin="anonymous">
    <link rel="stylesheet" href="../style.css?t=442897a2117481193a8b819960f019e0">

    <link rel="icon" type="image/png" href=".././static/img/favicon/favicon-32x32.png" sizes="32x32"/>
    <link rel="icon" type="image/png" href=".././static/img/favicon/favicon-16x16.png" sizes="16x16"/>
</head>
<body>

<a href="/"><img class="go-back" src="../static/img/logo.svg" alt="ludimus"></a>

<section class="blog-post">
   <h1>Stegmaier, copia autografata cercasi</h1>

<p>Come libri, fumetti e film, anche i giochi da tavolo hanno degli autori. Ci sono quelli che sono più propensi a disegnare giochi immediati, semplici e veloci, che sono capaci di avvicinare persone non  use a questo mondo, ed altri che puntano a spremerti le meningi fino a che l’ultimo dei tuoi neuroni non chiede perdono facendo <em>harakiri</em>.<br />
Oggi ci troviamo di fronte a uno dei miei autori preferiti: <strong>Jamey Stegmaier</strong>.</p>

<p>Jamey non è certo famoso per essere un disegnatore di <em>filler</em> o un distruggi-cervelli: sta nel mezzo,  ed è comunque in grado di creare dei capolavori che nascondono sempre <em>plot twist</em>, meccaniche capaci di farti innamorare, oggetti che si trasformano, <em>malus</em> che diventano <em>bonus</em>.<br />
Il <strong>sapersi adattare</strong> e lo stare sempre alcuni <strong>passi avanti</strong> agli altri giocatori la fanno da padrone.</p>

<p>Vi starete domandando come mai Stegmaier è il mio autore preferito… Beh, che dire: potrei fare un’analisi profonda basata su meccaniche, sul valore dell’investimento del tempo che impiego a giocarlo… Ma sarebbero solo parole.<br />
Quello che posso assicurarvi è che appena posiziono il primo <em>meeple</em> <strong>ci sono dentro</strong>. Mi immergo immediatamente nell’ambientazione perfetta, mi figuro come parte del gioco stesso, <strong>come uno dei tanti ingranaggi</strong> designati a dover fare muovere gli altri. Ogni partita mi lascia sempre con la sensazione di non aver dato abbastanza, di non aver creato il perfetto incastro, la perfetta armonia, e mi lascia con la voglia di migliorarmi, con una voglia di <strong>rigiocare</strong>.<br />
Questa sensazione mi capita con pochi giochi.<br />
Mi capita solamente con questo autore.<br />
Ecco perché è il mio preferito.<br />
Ed ecco perché ve ne parlo. </p>

<h2>Scythe</h2>

<p><img src="../static/img/blog/stegmaier/scythe.jpg?t=1" alt="Scythe" title="Scythe" /></p>

<p>È un periodo di disordini nell'Europa degli anni '20. Le ceneri della prima guerra mondiale oscurano ancora la neve. La città-stato capitalista conosciuta come <em>"The Factory"</em>, che ha alimentato la guerra con <em>mech</em> pesantemente corazzati, ha chiuso i battenti, attirando l'attenzione di numerosi paesi vicini.</p>

<p><em>Scythe</em> è ambientato durante un passato alternativo. Un tempo di agricoltura e guerra, cuori infranti e ingranaggi arrugginiti, innovazione e valore.<br />
In Scythe, ogni giocatore rappresenta un <strong>leader caduto</strong> che tenta di ripristinare il proprio onore e di condurre la propria fazione al potere nell'Europa orientale. I giocatori conquistano territori, arruolano nuove reclute, raccolgono risorse, attraggono abitanti nel loro dominio, costruiscono strutture e attivano mostruosi <em>mech</em>.<br />
Giocando, bisogna sempre tenere a mente che farsi voler bene non è affar facile.</p>

<h2>Viticulture</h2>

<p><img src="../static/img/blog/stegmaier/viticulture.jpg?t=1" alt="Viticulture" title="Viticulture" /><br />
Ci si ritrova nella Toscana rustica e pre-moderna, dopo aver ereditato un magro vigneto. Alcuni appezzamenti di terra, un vecchio rudere, una piccola cantina, tre lavoratori... E il sogno di possedere <strong>la migliore cantina d’Italia</strong>.</p>

<p>Ogni giocatore ha il compito di allocare i suoi viticoltori, di organizzare visite per completare attività durante tutto l'anno e, ovviamente, di produrre il miglior vino di sempre. Come nella realtà, ogni stagione è diversa dall’altra. I lavoratori avranno compiti diversi nel vigneto a seconda se il sole spacca le pietre o se queste sono coperte da un leggero strato di neve.<br />
Avete mai visto vendemmiare in primavera? Nemmeno Stegmaier. </p>

<h2>Tapestry</h2>

<p><img src="../static/img/blog/stegmaier/tapestry.jpg?t=1" alt="Tapestry" title="Tapestry" /><br />
Creare la civiltà con una storia leggendaria non è semplice.<br />
<strong>Creare la civiltà partendo dal nulla</strong> lo è ancora di meno.<br />
Si va dal passato al futuro, incontrando eventi e persone reali, con l’unico scopo di essere migliori, i migliori di sempre.<br />
Scienza, tecnologia, esplorazione e prodezza militare saranno i sentieri  che ogni giocatore dovrà calcare e imparare a conoscere per conquistare il potere tanto bramato e per fare quello che il caro Prof ha sempre voluto fare: tentare di conquistare il mondo.<br />
Abbellire la capitale, migliorare le entrare, guadagnare successo e fare in modo che la propria storia venga raccontata nei secoli a venire… E tutto questo in solo 4 pagine di regolamento. </p>

<h3>Post scriptum</h3>

<p>Ciao Jamey!<br />
Se leggi questo articolo sappi che il mio Scythe non è ancora autografato &lt;3 </p>

</section>

<section class="blog-post-writer">
    <div class="blog-post-writer__images">
        <img src="../static/img/staff/tia.jpg">
    </div>
    <h5>Mattia</h5>
</section>

<section id="blog">
    <h2>Leggi anche</h4>
    <div class="blog-items">
        <div class="cards-container">
            <div class="row">
<div class="col-lg-3 col-md-4 col-sm-6 col-xs-12" style="display: none;"><a href="/blog/2018-06-09-mini-guida-a-boardgamegeek.html" class="blog-preview">
    <div class="card">
        <img class="card-img-top" src="../static/img/blog/og/2018-06-09-mini-guida-a-boardgamegeek.png
?t=0">
        <div class="card-block">
            <h3 class="card-title"> Mini Guida A Boardgamegeek</h3>
            <p>Tra tutti quanti, un sito in particolare è punto di riferimento assoluto per tutti gli appassionati. Perciò, venite con noi: lo esploreremo insieme
</p>
        </div>
        <div class="blog-preview-footer">
            <span class="blog-preview-date">09/06/2018</span>
            <img src="../static/img/staff/rik.jpg
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2019-04-26-giochi-sul-tubo-parte-2.html" class="blog-preview">
    <div class="card">
        <img class="card-img-top" src="../static/img/blog/og/2019-04-26-giochi-sul-tubo-parte-2.png
?t=0">
        <div class="card-block">
            <h3 class="card-title"> Giochi Sul Tubo Parte 2</h3>
            <p>Solita questione sui pro e contro dei vostri prossimi acquisti? Date un'occhiata alla nostra guida sui canali youtube per il gioco da tavolo e... lasciatevi ispirare
</p>
        </div>
        <div class="blog-preview-footer">
            <span class="blog-preview-date">26/04/2019</span>
            <img src="../static/img/staff/ema.png
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2020-04-29-sogno-ludico-2.html" class="blog-preview">
    <div class="card">
        <img class="card-img-top" src=" ../static/img/blog/og/2020-04-29-sogno-ludico-2.jpg
?t=0">
        <div class="card-block">
            <h3 class="card-title"> Sogno Ludico 2</h3>
            <p>Si possono sognare una moltitudine di giochi; ma quando si vuole davvero giocare bisogna svegliarsi, per farlo.
</p>
        </div>
        <div class="blog-preview-footer">
            <span class="blog-preview-date">29/04/2020</span>
            <img src="../static/img/staff/fabio.jpg
">
        </div>
    </div>
</a>
</div><div class="col-lg-3 col-md-4 col-sm-6 col-xs-12" style="display: none;"><a href="/blog/2019-12-22-giochi-di-squadra.html" class="blog-preview">
    <div class="card">
        <img class="card-img-top" src="../static/img/blog/og/2019-12-22-giochi-di-squadra.jpg
?t=0">
        <div class="card-block">
            <h3 class="card-title"> Giochi Di Squadra</h3>
            <p>Si può collaborare... o si può fingere di farlo fino all'ultimo secondo. Cinque giochi infidi da giocare bilanciando interessi comuni e obiettivi personali.
</p>
        </div>
        <div class="blog-preview-footer">
            <span class="blog-preview-date">22/12/2019</span>
            <img src="../static/img/staff/tex.png
">
        </div>
    </div>
</a>
</div>            </div>
        </div>
    </div>
</section>

<footer>
    <div id="staff">
        <div class="cards-container">
            <div class="staff-image">
                <img src="../static/img/staff/tia.jpg" alt="Mattia Larentis">
            </div>

            <div class="staff-image">
                <img src="../static/img/staff/ste.jpg" alt="Stefano Parmesan">
            </div>

            <div class="staff-image">
                <img src="../static/img/staff/rik.jpg" alt="Riccardo Longo">
            </div>

            <div class="staff-image">
                <img src="../static/img/staff/war.png" alt="Alessio Guerrieri">
            </div>

            <div class="staff-image">
                <img src="../static/img/staff/sofi.jpg" alt="Sofia Ruele">
            </div>

            <div class="staff-image">
                <img src="../static/img/staff/leo.jpg" alt="Leonardo Bertè">
            </div>

            <div class="staff-image">
                <img src="../static/img/staff/sam.jpg" alt="Samantha Baita">
            </div>

            <div class="staff-image">
                <img src="../static/img/staff/pitt.jpg" alt="Michele Pittoni">
            </div>

            <div class="staff-image">
                <img src="../static/img/staff/matteo.jpg" alt="Matteo Matassoni">
            </div>

            <div class="staff-image">
                <img src="../static/img/staff/lorenzo.jpg" alt="Lorenzo Imoscopi">
            </div>

            <div class="staff-image">
                <img src="../static/img/staff/ema.png" alt="Emanuele Pulvirenti">
            </div>

            <div class="staff-image">
                <img src="../static/img/staff/fabio.jpg" alt="Fabio Panizza">
            </div>

            <div class="staff-image">
                <img src="../static/img/staff/chiara.jpg" alt="Chiara Spadafora">
            </div>

            <div class="staff-image">
                <img src="../static/img/staff/michele.jpg" alt="Michele Battagliola">
            </div>

            <div class="staff-image">
                <img src="../static/img/staff/davide.png" alt="Davide Andreoli">
            </div>

            <div class="staff-image">
                <img src="../static/img/staff/sere.jpg" alt="Serena Benaglio">
            </div>

            <div class="staff-image">
                <img src="../static/img/staff/luigi.jpg" alt="Luigi Goldin">
            </div>

            <div class="staff-image">
                <img src="../static/img/staff/lucab.jpg" alt="Luca Bonora">
            </div>
        </div>
    </div>

    <a href="//www.iubenda.com/privacy-policy/89891405" class="iubenda-white iubenda-embed" title="Privacy Policy">Privacy Policy</a><script type="text/javascript">(function (w,d) {var loader = function () {var s = d.createElement("script"), tag = d.getElementsByTagName("script")[0]; s.src = "//cdn.iubenda.com/iubenda.js"; tag.parentNode.insertBefore(s,tag);}; if(w.addEventListener){w.addEventListener("load", loader, false);}else if(w.attachEvent){w.attachEvent("onload", loader);}else{w.onload = loader;}})(window, document);</script>
    <p>Associazione "Ludimus" &bull; CF: 96110070222 &bull; P.IVA: 02683080226 <a href='informative.html'>informative e Documentazioni</a></p>
</footer>

<script src="https://code.jquery.com/jquery-3.3.1.slim.min.js" integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo" crossorigin="anonymous"></script>
<script src="/static/js/blog.js"></script>

</body>
</html>
