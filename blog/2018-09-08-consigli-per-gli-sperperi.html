<html>
<head>
    <script async src="https://www.googletagmanager.com/gtag/js?id=UA-111599032-1"></script>

<script>

    window.dataLayer = window.dataLayer || [];

    function gtag(){dataLayer.push(arguments);}

    gtag('js', new Date());



    gtag('config', 'UA-111599032-1');

</script>

    <meta charset="UTF-8">
    <meta name="viewport" content="width=device-width, initial-scale=1">

    <title>Consigli per gli Sperperi</title>

    <meta property="og:image" content="https://ludimus.it/static/img/og/pig.jpg" />
    <meta property="og:image:secure_url" content="https://ludimus.it/static/img/og/pig.jpg" />
    <meta property="og:image:type" content="image/jpg" />

    <link href="https://fonts.googleapis.com/css?family=Open+Sans:400,700|Roboto+Condensed|Raleway" rel="stylesheet">
    <link rel="stylesheet" href="https://maxcdn.bootstrapcdn.com/bootstrap/4.0.0-beta.2/css/bootstrap.min.css"
          crossorigin="anonymous">
    <link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css"
          crossorigin="anonymous">
    <link rel="stylesheet" href="../style.css?t=bc72d3039cdbbd8b29cc33d825059853">

    <link rel="icon" type="image/png" href=".././static/img/favicon/favicon-32x32.png" sizes="32x32"/>
    <link rel="icon" type="image/png" href=".././static/img/favicon/favicon-16x16.png" sizes="16x16"/>
</head>
<body>

<a href="/"><img class="go-back" src="../static/img/logo.svg" alt="ludimus"></a>

<section class="blog-post">
   <h1>Consigli per gli Sperperi</h1>

<h3>Ovvero: perché organizzarsi per gli acquisti vale la spesa</h3>

<p>Veniamo subito al punto.</p>

<p><strong>Soldi</strong>.</p>

<p>Denaro. Liquidi. Cash.</p>

<p>Fondamentalmente, cartacce con dei numeri sopra. Però cartacce che si possono scambiare con giochi da tavolo.</p>

<p>Da non credere. Tutte le volte che ci penso, resto sempre un po' <strong>scioccato</strong>. Insomma, chi mai vorrebbe dei tocchi di carta in cambio di preziosissimi giochi da tavolo (che, ironia, per la maggior parte sono pure fatti di <strong>carta</strong>)? Io no, ed è per questo che ho deciso di mettermi da questa parte qua della barricata (quella della gente furba) e di sfruttare il sistema.</p>

<p>Mi sono trovato un lavoro e mi sono fatto pagare in “soldi”. Me li danno una volta al mese, e appena li ricevo vado dal mio rivenditore di fiducia per farmi dare la mia <strong>dose</strong> di fustelle e dadi.</p>

<p>Tutto bellissimo. In teoria. Perché sì, insomma: dopo un po' di interazione con l'altra parte della barricata, ho scoperto che alla gente la cartaccia piace proprio tanto. Ma <strong>davvero tanto</strong>.</p>

<p>La mia confusione, manco a dirlo, non ha fatto che crescere.</p>

<p>Quindi mi sono trovato davanti ad un problema notevole: la carta che ho non è mai abbastanza per consentirmi di avere tutti i giochi su cui punto gli occhi (e a me piace puntare parecchio). Se anche come me siete degli “spendaccioni compulsivi”, come mi definiscono <strong>quelli lì</strong>, la realtà della cosa vi avrà randellato la testa più di una volta. Specialmente quando capita di trovarsi di fronte a situazioni dove la spesa diventa facile, come durante le fiere di settore. Prima o poi i soldi <strong>finiscono</strong>...</p>

<p>La soluzione più ovvia al problema sarebbe quella di contenersi o cercare di risparmiare di più. Ma, ovviamente, ambo le cose vanno contro la intima natura dilapidatoria del giocatore compulsivo.</p>

<p>In questo articolo, vi parleremo di alternative di spesa più interessanti con cui assecondare i vostri desideri ludici.</p>

<h3>Giochi in negozio, giochi in fiera e giochi sulla Rete</h3>

<p><img src="../static/img/blog/sperperi/1.png?t=1" alt="alt text" title="Giochi uniti" /></p>

<p>Si parte sempre dall'ovvio. Quindi, per prima cosa, <strong>tenete gli occhi bene aperti</strong>: spesso basta questo per trovarsi delle ottime occasioni davanti. Visitate tutti i <strong>negozi</strong> del settore. Iscrivetevi alle <strong>newsletter</strong> dei maggiori rivenditori. Spulciate siti come <strong>Amazon</strong>, <strong>eBay</strong> o <strong>Subito.it</strong> e, se non vi dispiace l'idea, setacciate tutti i <strong>mercatini dell'usato</strong> che trovate.</p>

<p>Fatto questo, siete pronti per il passo successivo: le <strong>fiere di settore</strong>.</p>

<p>Se avete letto il nostro articolo su <a href="https://ludimus.it/blog/2018-03-23-pillole-ludimus-per-modena-play.html">ModenaPlay</a> saprete già a cosa mi riferisco. Metri e metri quadrati di stand di rivenditori pronti a tutto pur di caricarvi di giochi. Novità offerte in sconto, gioconi scontatissimi e bundle di titoli che altrimenti si possono solo sognare. Molto spesso, queste manifestazioni hanno anche sezione riservate agli <strong>outlet</strong>, dove svendere fondi di magazzino e altri titoli fuori produzione e, qualche volta, ospitano delle <strong>sezioni usato</strong> dove è possibile per i visitatori scambiare con altri vecchie perle e doppioni. In queste occasioni, non è male dotarsi di un folto gruppo di amici per cercare di proporre direttamente ai negozianti qualche sconticino: molte volte, la prospettiva di un acquisto di massa è sufficiente per convincere a ridurre il prezzo di qualche copia.</p>

<p>Un'altra alternativa interessante è tenere d'occhio le <strong>serate sponsorizzate o a tema</strong> organizzate dalle associazioni ludiche come la nostra. Può capitare infatti che qualche volta un produttore o un distributore si offra di cedere del materiale di prova perché l'associazione lo possa mostrare a chi è interessato e, molto spesso, nelle stesse serate vengono offerti buoni o canali privilegiati per acquistare titoli a prezzi contenuti. Ottima cosa, soprattutto perché permette di evitare di disfarsi della cartaccia alla cieca, quando potrebbe essere dedicata a giochi più meritevoli.</p>

<h3>Gruppi di Acquisto Solidale</h3>

<p><img src="../static/img/blog/sperperi/2.png?t=1" alt="alt text" /></p>

<p>Un Gruppo di Acquisto Solidale, o GAS, è un associazione di persone che si riuniscono con l'obiettivo di interfacciarsi direttamente con i produttori e i distributori, bypassando la fase di rivendita, al fine di ottenere <strong>sconti per acquisti su vasta scala</strong>, opzione che altrimenti sarebbe preclusa ai membri presi singolarmente.</p>

<p>Esistono diversi GAS, e la maggior parte si possono trovare con poco sforzo rivolgendosi al motore di ricerca dei <strong>social network</strong>, specialmente di Facebook. Una buona parte di essi, invece, è organizzata direttamente dalle <strong>associazioni ludiche</strong> per i propri membri, dato che in genere uno degli scopi principali di questo genere di gruppi è quello di agevolare la diffusione del gioco da tavolo.</p>

<p>Le modalità con cui opera un GAS sono sempre le medesime. Viene fatta una proposta per l'acquisto in blocco di un certo titolo o titoli, dunque si radunano le adesioni degli interessati e, conclusasi questa fase, si chiede un preventivo. Poi, se l'acquisto effettivamente avviene, si fanno pervenire tutti i giochi in una singola sede e ci si organizza per la distribuzione.</p>

<p>Tutti i GAS hanno anche un altro tratto in comune: si va avanti con gli acquisti solamente se si riesce a raccogliere un <strong>numero minimo</strong> di aderenti. La cosa può essere problematica ad un livello organizzativo, perché generalmente questo significa interfacciarsi con i produttori per l'acquisto congiunto di svariate decine di titoli (spesso gli stessi) senza alcuna garanzia riguardo quanto vantaggioso sarà il prezzo che si potrà strappare. Ecco perché è bene non scoraggiarsi e <strong>restare uniti per raggiungere il numero critico</strong>: in casi come questi, più si è meglio è.</p>

<p>Una variante popolare dei GAS è quella riservata alle produzioni di <em>crowdfunding</em> come <a href="https://ludimus.it/blog/2018-08-27-mini-guida-a-kickstarter.html">Kickstarter</a>, per le quali di solito ci si organizza per ottenere più agevolmente non solo una notevole mole di titoli a basso prezzo, ma anche l'accesso a varianti speciali e riservate.</p>

<h3>Math Trade e scambi programmati</h3>

<p><img src="../static/img/blog/sperperi/3.png?t=1" alt="alt text" title="math" /></p>

<p>Potrebbe anche capitare che qualcuno dei vostri vecchi giochi <strong>vi sia venuto a noia</strong>, o che comunque vogliate disfarvene. In questo caso, esistono numerose iniziative che permettono ai giocatori di organizzarsi per sostituire i propri titoli non desiderati con altri.</p>

<p>Di uno di questi metodi, la <strong>Math Trade</strong>, abbiamo già parlato qualche tempo fa nel nostro articolo dedicato a <a href="https://ludimus.it/blog/2018-06-09-mini-guida-a-boardgamegeek.html">BoardGameGeek</a>. Si tratta di un metodo complesso di scambio su vasta scala, dove un algoritmo gestisce il flusso di titoli offerti e desiderati: in pratica, ciascun iscritto offre qualche titolo di cui si vuole disfare, indicando nel contempo quello che desidererebbe ricevere tra quelli offerti. In seguito, l'algoritmo stesso si occupa di <strong>calcolare</strong> quali giochi andranno a chi, secondo un sistema non uno-a-uno, ma circolare: in pratica, questo significa che chi partecipa non si vedrà necessariamente consegnare quello che desidera dalla stessa persona a cui cede i propri giochi. In questo modo, è molto più facile che a tutti <strong>capiti qualcosa che desidera</strong>.</p>

<p>Questo per quanto riguarda uno dei metodi di scambio più sofisticati che si possono trovare in giro, ma naturalmente esistono moltissime altre occasioni per uno <strong>scambio più tradizionale</strong>, faccia a faccia, con un singolo altro appassionato.</p>

<p>Anche in questo caso, sono i <strong>social network</strong> a farla da padrona: moltissimi gruppi dedicati si propongono di coordinare questo genere di scambi, possibilmente in sicurezza, per evitare frodi e tiri mancini da parte di giocatori poco onesti. Di fatto, si tratta di un'altra forma di mercatino dell'usato, con l'importante differenza che, spesso, questo genere di attività è corredato da una importantissima <strong>componente sociale</strong>.</p>

<p>Anche in questo caso, capita molto spesso che le <strong>associazioni ludiche</strong> organizzino eventi di scambio di giochi presso le loro sedi, magari con la possibilità di lasciare il gioco in visione per altri associati, così che questi possano fare delle offerte <em>ad hoc</em>.</p>

<p>E noi? Noi per adesso vi diamo qualche consiglio, ma occhi aperti: <strong>la nuova stagione Ludimus è alle porte</strong>. Potreste avere delle belle sorprese.</p>

</section>

<section class="blog-post-writer">
    <div class="blog-post-writer__images">
        <img src="../static/img/staff/tex.png">
    </div>
    <h5>Andrea</h5>
</section>

<footer>
    <div id="staff">
        <div class="cards-container">
            <div class="staff-image">
                <img src="../static/img/staff/tia.jpg" alt="Mattia Larentis">
            </div>

            <div class="staff-image">
                <img src="../static/img/staff/ste.jpg" alt="Stefano Parmesan">
            </div>

            <div class="staff-image">
                <img src="../static/img/staff/rik.jpg" alt="Riccardo Longo">
            </div>

            <div class="staff-image">
                <img src="../static/img/staff/masno.jpg" alt="Davide Gadenz">
            </div>

            <div class="staff-image">
                <img src="../static/img/staff/war.png" alt="Alessio Guerrieri">
            </div>

            <div class="staff-image">
                <img src="../static/img/staff/sofy.png" alt="Sofia Ruele">
            </div>

            <div class="staff-image">
                <img src="../static/img/staff/leo.jpg" alt="Leonardo Bertè">
            </div>

            <div class="staff-image">
                <img src="../static/img/staff/sam.jpg" alt="Samantha Baita">
            </div>

            <div class="staff-image">
                <img src="../static/img/staff/tex.png" alt="Andrea Tessadri">
            </div>

            <div class="staff-image">
                <img src="../static/img/staff/pitt.jpg" alt="Michele Pittoni">
            </div>

            <div class="staff-image">
                <img src="../static/img/staff/marco.png" alt="Marco Magnani">
            </div>
        </div>
    </div>

    <a href="//www.iubenda.com/privacy-policy/89891405" class="iubenda-white iubenda-embed" title="Privacy Policy">Privacy Policy</a><script type="text/javascript">(function (w,d) {var loader = function () {var s = d.createElement("script"), tag = d.getElementsByTagName("script")[0]; s.src = "//cdn.iubenda.com/iubenda.js"; tag.parentNode.insertBefore(s,tag);}; if(w.addEventListener){w.addEventListener("load", loader, false);}else if(w.attachEvent){w.attachEvent("onload", loader);}else{w.onload = loader;}})(window, document);</script>
    <p>Associazione "Fuori Posto" &bull; CF: 94044310228</p>
</footer>
<script type="text/javascript" id="cookiebanner" data-fg="white" data-bg="#1b1b1b" data-link="#ec3645" data-moreinfo="//www.iubenda.com/privacy-policy/89891405"
        src="//cdnjs.cloudflare.com/ajax/libs/cookie-banner/1.2.1/cookiebanner.min.js"></script>


</body>
</html>
